# ขั้นตอนการพัฒนาบริการขึ้นแพลตฟอร์มกลางของงานบริการภาครัฐสำหรับภาคธุรกิจและประชาชน (แพลตฟอร์มกลางฯ) (แอปฯ ทางรัฐ)
ในกระบวนการพัฒนาบริการ (Miniapp) เพื่อติดตั้งในแพลตฟอร์มกลางของงานบริการภาครัฐสำหรับภาคธุรกิจและประชาชน (แอปฯ ทางรัฐ) ตัวบริการจะต้องถูกพัฒนาขึ้นด้วย Web Application และติดตั้งขึ้นไปยัง Server ของหน่วยงานเอง โดยแอปฯ ทางรัฐ ได้มีการออกแบบวิธีการเข้าถึงข้อมูลให้มีความปลอดภัย และกำหนดแนวทางในการพัฒนา เพื่อให้รูปแบบของแต่ละบริการมีหน้าตาใกล้เคียงและสอดคล้องกัน โดยในกระบวนการพัฒนาบริการขึ้นแพลตฟอร์มกลางของงานบริการภาครัฐสำหรับภาคธุรกิจและประชาชน (แอปฯ ทางรัฐ) จะมีทั้งหมด 5 เฟส 13 ขั้นตอน หากหน่วยงานต้องการนำบริการขึ้นแพลตฟอร์มกลางฯ สามารถดำเนินการตามขั้นตอนต่อไปนี้ได้

![ภาพกราฟฟิค การพัฒนาบริการ](../_media/20250110-overview.png)

### เฟส 1 : สนใจนำบริการขึ้นแพลตฟอร์มกลางของงานบริการภาครัฐสำหรับภาคธุรกิจและประชาชน (แอปฯ ทางรัฐ) 
#### ขั้นตอนที่ 1: หน่วยงานทำหนังสือ แจ้งสนใจนำระบบขึ้นแพลตฟอร์มกลางของงานบริการภาครัฐสำหรับภาคธุรกิจและประชาชน 
หน่วยงานทำหนังสือราชการ แจ้งสนใจนำบริการขึ้นแพลตฟอร์มกลางฯ ถึง สพร. <br>
โดยสามารถส่งหนังสือมาที่ saraban@dga.or.th

<strong>เอกสารที่เกี่ยวข้อง</strong>
- <a href="./_media/documents/process/AF1-1-document.pdf" target="_blank">ตัวอย่างหนังสือราชการ แจ้งสนใจนำบริการขึ้นแพลตฟอร์มกลาง</a>

#### ขั้นตอนที่ 2: หน่วยงานกรอก e-Form ขอ Credential สำหรับพัฒนาบริการ (UAT)
หน่วยงานกรอก e-Form เพื่อขอ Credential สำหรับพัฒนาบริการขึ้นแพลตฟอร์มกลางฯ ใน UAT Environment <br>
โดยหน่วยงานจะได้รับช่องทางการกรอกข้อมูลในหนังสือตอบกลับจาก สพร. ภายใน 14 วันทำการ นับจากวันที่ สพร. ได้รับเอกสารในขั้นตอนที่ 1

#### ขั้นตอนที่ 3: สพร. สร้าง Credential สำหรับพัฒนาบริการ (UAT)
สพร. ตรวจสอบข้อมูลที่หน่วยงาน กรอกผ่าน e-Form และสร้าง Credential สำหรับใช้ในการพัฒนาบริการขึ้นแพลตฟอร์มกลางฯ <br>
โดย สพร.จะดำเนินการสร้าง Credential ที่เกี่ยวข้องและแจ้งผลทางอีเมลภายใน 7 วันทำการ นับจากวันที่ได้รับข้อมูลจาก e-Form ในขั้นตอนที่ 2 <br>
ทั้งนี้ หากหน่วยงานต้องการใช้งานทางรัฐ UAT สามารถขอ Invite ทางรัฐ UAT ไปทดสอบใน UAT Environment ได้ <br>

### เฟส 2: พัฒนา และทดสอบที่ UAT Environment
#### ขั้นตอนที่ 4: หน่วยงานพัฒนาบริการ และติดตั้งขึ้น UAT Environment
หน่วยงานดำเนินการพัฒนาบริการ และติดตั้งบน UAT Environment ของหน่วยงาน<br>
โดยในกระบวนการพัฒนาจะต้องใช้ Credential จากขั้นตอนที่ 3 เพื่อเข้าถึงข้อมูลส่วนบุคคล และ API ที่เกี่ยวข้อง <br>
<strong>เอกสารที่เกี่ยวข้อง</strong>
- [วิธีเข้าถึงข้อมูลส่วนบุคคล และ API ที่เกี่ยวข้อง](/page/development.md)

#### ขั้นตอนที่ 5 หน่วยงานจองคิวเพื่อติดตั้ง และทดสอบ UAT ทางอีเมล
หน่วยงานแจ้ง Landing URL และ Google Account, AppleID เพื่อ Invite ทางรัฐ UAT ไปทดสอบ <br>
โดยหน่วยงานสามารถแจ้ง Landing URL และ Account ที่ต้องการใช้งานทางรัฐ UAT ทางอีเมล citizen.platform@dga.or.th  <br> 
ทั้งนี้ สพร. จะดำเนินการในส่วนที่เกี่ยวข้องและแจ้งผลทางอีเมล ภายใน 7 วันทำการ นับจากวันที่ สพร. ได้รับอีเมลจากหน่วยงาน
<strong>เอกสารที่เกี่ยวข้อง</strong>
- [วิธีใช้งานทางรัฐตัวทดสอบ](/page/tutorials.md)

#### ขั้นตอนที่ 6: หน่วยงานทดสอบการใช้งาน ผ่านแอปฯ ทางรัฐ (UAT)
หน่วยงานดำเนินการทดสอบตาม Testcase ของหน่วยงานผ่านแอปฯ ทางรัฐ UAT <br>
เมื่อทำการทดสอบเสร็จแล้ว ให้แจ้งทาง สพร.กลับมา พร้อมแนบเอกสารผลการทดสอบ ทางอีเมล citizen.platform@dga.or.th <br>
โดยแนะนำให้มีการทดสอบขั้นต่ำตาม Minimum Testcase ที่ สพร. กำหนดไว้เป็นอย่างน้อย <br>
ทั้งนี้ หน่วยงานจะต้องจัดเตรียมข้อมูลเกี่ยวกับรายละเอียดงานบริการ เช่น ไอคอนบริการ, Screenshot, คำอธิบายบริการแบบย่อ (ไม่เกิน 140 ตัวอักษร) และคำอธิบายบริการแบบเต็ม <br>

<strong>เอกสารที่เกี่ยวข้อง</strong>
- <a href="./_media/documents/process/AF6-1 Minimum testcase (uat).xlsx" target="_blank">Minimum Testcase ในการทดสอบบริการ (uat)</a>


### เฟส 3: ขอนำบริการขึ้นแพลตฟอร์มกลางดิจิทัลภาครัฐ  (Production)
#### ขั้นตอนที่ 7: หน่วยงานกรอกใบสมัครเข้าร่วมใช้บริการโครงการแพลตฟอร์มกลางภาครัฐ (Production Environment)
เมื่อหน่วยงานทดสอบการใช้งานผ่านแอปฯ ทางรัฐ UAT เรียบร้อยแล้ว และต้องการเข้าสู่ขั้นตอนการพัฒนาบริการขึ้น Production Environment <br>
หน่วยงานสามารถดาวน์โหลดใบสมัครฯ เพื่อดำเนินการกรอกข้อมูลต่างๆ พร้อมให้ผู้บริหารลงนาม โดยต้องแนบข้อมูลเกี่ยวกับรายละเอียดงานบริการ พร้อมภาพ Icon, Screenshot และคำอธิบายบริการที่เกี่ยวข้อง รวมถึงวันที่ต้องการเปิดให้บริการผ่านแอปฯ ทางรัฐ <br>
จากนั้นส่งใบสมัครฯ ดังกล่าวมาที่ saraban@dga.or.th

<strong>เอกสารที่เกี่ยวข้อง</strong>
- <a href="./_media/documents/process/AF3-7-Application.pdf" target="_blank">ใบสมัครเข้าร่วมใช้บริการโครงการแพลตฟอร์มกลางภาครัฐ</a>
- [รายละเอียดบริการ และภาพ Screenshot](/page/screenshot.md)

#### ขั้นตอนที่ 8: สพร. สร้าง Credential สำหรับพัฒนาบริการ (Production)
สพร. ตรวจสอบข้อมูลที่หน่วยงาน กรอกผ่านใบสมัครฯ เพื่อนำบริการขึ้นแพลตฟอร์มกลางฯ และสร้าง Credential สำหรับใช้ใน Production Environment 
โดย สพร.จะดำเนินการสร้าง Credential ที่เกี่ยวข้องและแจ้งผลทางอีเมลภายใน 14 วันทำการ นับจากวันที่ สพร. ได้รับข้อมูลใบสมัครฯ ในขั้นตอนที่ 7
ทั้งนี้ หากหน่วยงานต้องการใช้งานทางรัฐ Pre Production สามารถขอ Invite ทางรัฐ Pre Production ไปทดสอบใน Pre Production Environment ได้ <br>


### เฟส 4: ปรับแก้ และทดสอบที่ Production Environment
#### ขั้นตอนที่ 9: หน่วยงานปรับบริการ และติดตั้งขึ้น Production Environment
หน่วยงานดำเนินการพัฒนาบริการ และติดตั้งบน Production Environment ของหน่วยงาน<br>
โดยในกระบวนการพัฒนาจะต้องใช้ Credential จากขั้นตอนที่ 8 เพื่อเข้าถึงข้อมูลส่วนบุคคล และ API ที่เกี่ยวข้อง <br>
โดยขั้นตอนนี้จำเป็นจะต้องมีการแก้ไข Endpoint และ Credential สำหรับพัฒนา เพื่อใช้งานกับ Production Environment

<strong>เอกสารที่เกี่ยวข้อง</strong>
- [วิธีเข้าถึงข้อมูลส่วนบุคคล และ API ที่เกี่ยวข้อง](/page/development.md)


#### ขั้นตอนที่ 10 หน่วยงานยืนยันความพร้อม เพื่อติดตั้ง และทดสอบ Pre Production ทางอีเมล
หน่วยงานแจ้ง Landing URL และ Google Account, AppleID เพื่อ Invite ทางรัฐ Pre Production ไปทดสอบ <br>
โดยหน่วยงานสามารถแจ้ง Landing URL และ Account ที่ต้องการใช้งานทางรัฐ Pre Production ทางอีเมล citizen.platform@dga.or.th <br>
ทั้งนี้ สพร. จะดำเนินการในส่วนที่เกี่ยวข้องและแจ้งผลทางอีเมล ภายใน 7 วันทำการ นับจากวันที่ สพร. ได้รับอีเมลจากหน่วยงาน

<strong>เอกสารที่เกี่ยวข้อง</strong>
- [วิธีใช้งานทางรัฐตัวทดสอบ](/page/tutorials.md)


#### ขั้นตอนที่ 11: หน่วยงานทดสอบการใช้งาน ผ่านแอปทางรัฐ (Pre Production)
หน่วยงานดำเนินการทดสอบตาม Testcase ของหน่วยงานผ่านแอปทางรัฐ Pre Production <br>
เมื่อทำการทดสอบเสร็จแล้ว ให้แจ้งทาง สพร.กลับมา พร้อมแนบเอกสารผลการทดสอบ ทางอีเมล citizen.platform@dga.or.th <br>
โดยแนะนำให้มีการทดสอบขั้นต่ำตาม Minimum Testcase ที่ สพร. กำหนดไว้เป็นอย่างน้อย <br>

<strong>เอกสารที่เกี่ยวข้อง</strong>
- <a href="./_media/documents/process/AF11-1 Minimum testcase (pre-prod).xlsx" target="_blank">Minimum Testcase ในการทดสอบบริการ (pre-production)</a>


### เฟส 5: นำบริการขึ้นแพลตฟอร์มกลางดิจิทัลภาครัฐ (Production)
#### ขั้นตอนที่ 12 : หน่วยงานยืนยันความพร้อมก่อนเปิดใช้งานบริการ
หน่วยงานแจ้งยืนยันความพร้อมของงานบริการก่อนเปิดใช้งานจริง ให้ สพร. ทราบ (ล่วงหน้าอย่างน้อย 7 วันทำการ) ทางอีเมล <a href="mailto:citizen.platform@dga.or.th" target="_blank">citizen.platform@dga.or.th</a>

#### ขั้นตอนที่ 13 : เปิดใช้งานบริการ
สพร. เปิดใช้งานบริการ ให้ประชาชนสามารถเข้ามาใช้งานได้ผ่านแอปทางรัฐที่ดาวน์โหลดผ่าน App Store, Play Store